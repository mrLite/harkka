Lukujärjestystyökalu

Lukujärjestystyökalu lukee luentojen ja harjoitusryhmien tiedot ja tuottaa käyttäjän antamien parametrien mukaan pdf- ja/tai html-muotoisen tiedoston, jonka sisältönä on viikkokohtainen lukujärjestys havainnollisena matriisina, jonka rivit kuvaavat kellonaikoja ja sarakkeet viikonpäiviä. Ohjelman tarkoitettu käyttäjäsegmentti on yliopisto-opiskelijat.

Ohjelmaa käytetään komentoriviltä, mutta varsinaista interaktiivista käyttöliittymää ei ole, sillä luento- ja harjoitusryhmätiedot (kurssin nimi, luento vai laskuharjoitus, aika ja paikka) luetaan erillisestä, ohjelman käyttäjän muokattavissa olevasta YAML-muotoisesta konfiguraatiotiedostosta. Tuloksena saatavan html-tiedoston CSS-tyylitiedosto on niin ikään ohjelman käyttäjän kustomoitavissa, mutta pdf-tiedoston ulkoasu ei ole muokattavissa.

Ohjelma varautuu virheellisiin syöttöihin sekä komentoriviparametreissa, että konfiguraatiotiedostossa. Esimerkiksi jos käyttäjä yrittää ajaa ohjelmaa parametrilla ’-pfd’, ohjelma tulostaa käyttöohjeet, tai jos konfiguraatiossa on määritelty luento alkamaan loppumisajan jälkeen, jätetään kyseinen kohta huomiotta ja tulostetaan käyttäjälle huomautus.

Käyttöohje

Ohjelma ajetaan komentoriviltä seuraavalla tavalla:
	./timetable [valinnat]
		-h, --help, --usage		Tulostaa ohjelman käyttöohjeet.
		-html tiedostonimi		Html-muotoinen tulostiedosto tiedostonimellä.
		-pdf tiedostonimi		Pdf-muotoinen tulostiedosto tiedostonimellä.

Ilman valintoja ohjelma tulostaa html-muotoisen tiedoston nimellä timetable.html.

Ohjelma lukee luentojen ja laskuharjoitusten tiedot config/timetable.yml-tiedostosta. Kurssien muoto tulee noudattaa seuraavaa esimerkkiä:

	courses:
	    - 
	        name: Laskennan mallit
	        lecturer: Timo Soini
	        type: LU
	        times:
	            - 
	                day: mon
	                time: 12-14
	                location: A111
	            - 
	                day: thu
	                time: 14-16
	                location: A111

    
	    - 
	        name: Laskennan mallit
	        lecturer: Jussi Allah-aho
	        type: LH
	        times:
	            - 
	                day: wed
	                time: 16-18
	                location: Eira

Pakollisia tietoja ovat ‘day’ ja ‘time’, muut kohdat ovat valinnaisia.

Name: kurssin nimi
Lecturer: kurssin luennoija/laskuharjoituksen pitäjä
Type: LU (luento) tai LH (laskuharjoitus)
Times:
	Day: viikonpäivä (mon, tue, wed, thu tai fri)
	Time: kellonaika (8-10, 10-12, 12-14, 14-16, 16-18 tai 18-20)
	Location: luennon/laskuharjoituksen sijainti

